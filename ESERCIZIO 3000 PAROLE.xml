<?xml version="1.0" encoding="utf-8"?>
<!DOCTYPE TEI SYSTEM "tei lite.dtd"> 
<TEI xmlns='http://www.teic.org/ns/1.0'>
    <teiHeader xml:lang="it">
        <fileDesc>
			<titleStmt>
				<title>è una vita che ti aspetto</title>
				<respStmt>
                    <author>Fabio Volo</author>
                    <editor>Oscar Mondadori</editor>
                </respStmt>
            </titleStmt>
            <publicationStmt>
                <distributor>Arnoldo Mondadori editore Spa</distributor>
                <address>Milano</address>
                <date>2003</date>
            </publicationStmt>

        </fileDesc>
    </teiHeader>
    <text>
    <front>
    <head> 
    <author>Fabio Volo </autor>
    <title>è una vita che ti aspetto<title>
    <chapter>1 Liberatemi<chapter>
    </head>
    </front>
    <body>
    
			<q>Cos’è, una malattia grave? Inguaribile? Insomma, che cos’ho? Dimmelo, non tenermi nascosto niente. Devo fare una TAC??</q>

    <p>Dimmelo, non tenermi nascosto niente. Devo fare una TAC?» 
	Queste sono state le prime parole che ho detto guardando in faccia Giovanni quando sono entrato nel suo ambulatorio, qualche giorno dopo che mi aveva fatto fare delle analisi. 
	Era parecchio che aspettavo l’esito, e non nascondo che avevo anche avuto paura. 
	In quei giorni sono stato molto agitato. 
	Non è facile per me capire da che punto devo partire a raccontare questa storia. Non so dove sia esattamente l’inizio. Non so se cominciare da una decisione, o dai pensieri 
	che la fanno nascere, o dai sintomi che fanno nascere i pensieri, o da disagi, crisi... Adamo ed Eva. 
	Innanzitutto, vorrei esternare lo stato d’animo che sto provando adesso nel trovarmi di fronte a queste pagine bianche. Di fronte a questa incognita. Chissà come le riempirò? Cosa c’è di meglio che essere curiosi di se stessi? 
	Pagina bianca come la vita. Le amo entrambe perché sono curioso di vedere come va a finire. 
	Posso riempirle con cose stupide, discorsi o frasi di senso compiuto, o anche mettere parole a caso. Senza regole, senza limiti. Citofono. Barchetta. Fiore. Suora. Balcone. 
	Prima era bianco, adesso c’è una parola. Una parola che prima non c’era.</p>

    <div id='descr'>
		<p>Fatta questa premessa, posso iniziare a raccontare la mia storia. Non la mia vita. So-lo una piccola storia della mia vita. Perché se non mi fosse capitata avrei continuato a credere che queste cose non succedano. 
	Mi chiamo Francesco, ma tutti da sempre mi chiamano Checco, e circa cinque anni fa, alla giovane età di ventotto anni, vivevo una vita che si potrebbe, senza farsi troppe pippe mentali, definire “NORMALE”. Dico pippe mentali perché ogni volta che si usa la parola “NORMALE” c’è sempre qualcuno che chiede: ma cos’è normale? E giù filosofia a fiumi. 
	Per normale intendo senza grandi traumi o shock. Normale. 
	Mi ero laureato in Economia e commercio discutendo la tesi:  Il metodo di coordina-mento economico: l’elasticità della microeconomia. 
	Lavoravo da qualche anno per una società di leasing. La Finalta. Avevo una Golf 1.9 
	turbodiesel high-line, grigia, 115 cavalli, cambio automatico tiptronic. Autoradio con na-vigatore, cerchi del 19 in lega. Tettuccio apribile e fari allo xeno. 
	Il motivo per cui avevo una macchina così superaccessoriata è che l’ho comprata da un mio cliente che mi ha fatto un prezzo talmente basso che non ho potuto rifiutare. In più, ho scaricato fiscalmente parte del valore della vettura recuperando l’IVA. 
	Avevo anche una bici da corsa e sempre la mia vecchia Vespa 50 che ho comprato quando avevo quindici anni. Vivevo da solo in un bilocale che pagavo con un mutuo di quindici anni al 7% di interesse euribor a sei mesi + 1,30 di spread. 
	Alla lettura del contratto, il giovane notaio figlio del notaio, dopo aver elencato una serie di punti che non ho nemmeno capito perché andava troppo velocemente, ha in-cassato un assegno di circa otto milioni di lire. Sette milioni e settecentomila per la precisione. 
	Pare che i notai guadagnino molto perché hanno dovuto studiare parecchio. Sembra che quel  parecchio sia a spese nostre. Forse pensano che, quando loro stavano stu-diando, noi eravamo in giro a non fare un cazzo. 
	Il bilocale è al secondo piano di una palazzina con giardinetto di ghiaia che però dal mio appartamento non vedo perché le stanze danno sulla strada. Quando torno a casa, passeggiando nel giardinetto sento lo scricchiolio dei sassettini. A occhi chiusi so distinguere il rumore di passi, di biciclette o quello di passeggini. 
	Riesco addirittura a indovinare se chi cammina è giovane o anziano. Ho un margine d’errore talmente basso che potrei presentarmi a qualche programma televisivo. Se non fosse che ho vergogna delle telecamere, già mi vedrei: <q>“Signore e signori, è qui con noi anche questa sera il campione dei campioni, l’uomo che grazie al suo straordinario talento ha vinto un montepremi di cinquecentomila euro, il signor Checcoooo... un ap-plausooo. E ora vaiii con la passeggiata misteriosa...”.</q>
		</p>
		<p>Nell’atrio della palazzina, a fianco dell’ascensore c’è appeso un regolamento: 
			• Vietato parcheggiare biciclette, passeggini o altro nell’atrio. 
			• La battitura di tappeti o altro può essere effettuata soltanto dalle ore otto alle ore dieci durante la stagione invernale e dalle sette alle nove durante la stagione estiva. 
			• Vietato stendere biancheria, panni o altro alle finestre verso strada. 
			• Vietato disturbare i vicini, sia quelli dei piani inferiori che quelli dei piani superiori, manovrando oggetti in maniera da produrre rumori o con schiamazzi, suoni, canti, dan-ze o usando apparecchi radio, televisori a volume eccessivo. 
			Questi sono i punti che ricordo ma ce ne sono molti altri. 
			Vivendo al secondo piano con vista sulla strada, quando sfrecciano la notte le macchine, dal rumore mi sembra che passino tra il comodino e il letto. Ma ormai ci sono abituato. L’unica cosa che ancora sento sono le marmitte truccate dei motorini, gli antifurto e i camion della nettezza urbana che portano via il vetro. Quelli mi spaventano sempre. 
			Una volta ho fatto un finesettimana in montagna e ho faticato a addormentarmi per il troppo silenzio. 
			Pensare che quando abitavo dai miei non si sentiva niente. Tranne l’inquilino del terzo piano che usciva dal garage con la sua Fiat Punto bianca. Il signor Pedretti per la precisione, pensionato sulla settantina che credo si potesse tranquillamente iscrivere al campionato  Chi ci mette più tempo a uscire dal garage?  
			Il rumore delle sue manovre era evidenziato da un utilizzo un po’ lento della frizione e uno troppo pesante dell’acceleratore. Questo stile portava il motore della Punto a circa dieci-dodicimila giri. 
			L’appartamento, l’ho arredato appena l’ho preso e non manca niente. Con l’idea che avrei comprato tutto una volta per sempre, ho scelto ogni cosa con accurata attenzione. 
			Letto matrimoniale della Flou con spalliera alta. Divano di Cassina. Tavolino Philippe Starck e lampada Arco della Flos. Pavimento in parquet anche in bagno. Stereo com-posto da: giradischi Thorens, piastra, cd e amplificatore McIntosh, casse Tannoy. E un televisore Sony. 
			Ma soprattutto ho realizzato il sogno della mia vita: il frigorifero anni Cinquanta blu della Smeg. 
			Ho speso talmente tanti soldi che per un po’ sono stato forzato al risparmio. Anche nelle piccole cose. Ad esempio ho dovuto fumare le Diana e uscire di casa solo dopo cena. Già mangiato. Che coglione! 
			Nonostante tutte queste cose, però, non ero felice. Soprattutto non ero una persona libera. 
			Addirittura certe notti mi capitava di svegliarmi agitato e non riuscire più a riaddor-mentarmi. Avevo paura. Avevo paura, ma non sapevo di cosa. Semplicemente provavo una sensazione di paura senza conoscerne il motivo. 
			Mi sentivo angosciato, pieno di ansie e mi ritrovavo sveglio. 
			Sveglio come se avessi dormito diverse ore. 
			Desideravo soltanto un po’ di quiete. Non chiedevo molto. Volevo solo stare bene. 
			A volte mi succedeva anche durante la giornata, mentre ero seduto alla scrivania, o magari quando ero solo in macchina. Guidavo e mi veniva come da piangere, mi assaliva questa sensazione e non capivo cos’era. 
			Non sapevo come gestirla, non aveva maniglie, non potevo afferrarla, controllarla, non c’era via d’uscita. Sentivo un peso sul torace e volevo uscire da me stesso, strapparmi la pelle di dosso, scappare! 
			Qualcosa dentro di me era in disordine. 
			Quando cercavo di capire, quando cercavo una spiegazione logica, non trovavo risposta. 
			Razionalmente andava tutto bene. 
			Sì, è vero, ultimamente il lavoro non lo amavo molto, e spesso c’erano giorni in cui avrei voluto fare qualsiasi altra cosa pur di non andare in ufficio, ma a chi non succede? 
			Alla fine non guadagnavo male e in confronto a tante altre persone ero fortunato. Non mi potevo certo lamentare. E di cosa dovevo aver paura, poi? 
			Andava tutto bene. Eppure.</p>
		<p>Forse avevo paura di perdere tutto. Quel tutto che andava bene. Boh! Avrei dovuto chiedere a un analista. Ma ormai è passata. Non serve più. Non serve più l’analista, non servono più tranquillanti, antidepressivi, sballi da droghe né trasgressioni sessuali. Nessuna alterazione della coscienza. Non serve più niente. 
			È passata. Adesso sto bene. Finalmente. 
			Queste sensazioni di paura mi venivano anche di giorno, ma la notte... la notte mi schiacciavano la faccia contro il muro, e mi sembrava di essere preso in ostaggio. Speravo solo che la luce del mattino arrivasse a pagare il riscatto per liberarmi. Stavo male. 
			Cominciavo a pensare che probabilmente mi stava per succedere qualcosa di brutto, un incidente, una disgrazia. Pensavo al resto della vita su una sedia a rotelle, oppure immaginavo di diventare cieco, o di perdere i genitori. Avevo paura di morire. 
			Spesso mi capitava che, cercando un motivo per giustificare quella paura, in realtà iniziavo a pensare e così da solo mi creavo nuovi fantasmi che non facevano che peg-giorare il mio stato di ansia. Entravo in un gioco malato in cui immaginavo, per esempio, il resto della mia vita senza mio padre o mia madre. 
			<q>“Come farò senza di loro...? ” </q> mi chiedevo. 
			E allora sentivo l’esigenza di chiamarli subito per dirgli che li amavo, e che, anche se non glielo avevo mai detto, io li amavo, li amavo da morire. Una notte, erano le quattro e trentasette, ricordo ancora quei numeri sulla sveglia, mi sono alzato e sono andato verso il telefono. Mi sono guardato allo specchio e ho visto in faccia la paura. Ho iniziato a comporre il numero e nel silenzio fra l’ultima cifra e il primo squillo ho messo giù. So-no andato in bagno a lavarmi la faccia con l’acqua fredda, poi sono tornato al telefono. 
			Sentivo che potevo morire da un momento all’altro. Era l’unica e ultima occasione per dirglielo. Questa volta, a metà numero ho rinunciato. Mi sono calmato e ho capito che, essendo molto tardi, se li avessi chiamati sarebbero morti loro. Dallo spavento. 
			Sono andato in bagno perché mi era venuto un attacco di... 
			Era finita la carta. Mi sono alzato e ho passeggiato con le mutande alle caviglie fino all’armadietto. Ho iniziato il rotolo nuovo ma l’ho strappato male. È rimasto un pezzetti-no attaccato e per pareggiare la carta ho dovuto srotolarne dei metri. Che nervi. Che notti. 
			Sono tornato a letto. 
			Non trovavo una posizione comoda. Ci sono delle volte in cui ho la sensazione che due braccia siano troppe per dormire bene. C’è un braccio che non si sa dove mettere. 
			Senza, secondo me, si dormirebbe meglio. 
			Una notte mi sono addormentato sopra quel braccio. Mi sono svegliato e non lo sentivo più. Era anestetizzato. Che paura! Ho pensato subito che dovessero amputarmelo. 
			Il solito ottimista. 
			In quelle notti di panico mi assalivano ricordi vestiti di malinconia e le scene nella memoria si svolgevano lentamente, quasi al rallentatore, come in un film. Si iniziava a proiettare  Nuovo cinema paranoie. Rivedevo mia madre quando mi insegnava a fare il pane in casa, quando entrava nella mia cameretta a controllare o a mettere a posto qualcosa e io fingevo di dormire. Fingevo di dormire, e da quel piccolo spiraglio, da quella piccola fessura dei miei occhi appena aperti la osservavo di nascosto. Chissà, forse speravo di rubare, di carpire, di imparare qualcosa di nuovo di lei, qualche suo segreto, per farla ancora più intima, ancora più mia. La mia mamma. 
			Pensavo a quando da piccolino mi teneva in braccio e io, appoggiando la testa sulla sua spalla, guardavo tutto da lassù. Come un pellegrino che, arrivato sulla cima del monte, guarda la strada che ha già percorso e quella sconosciuta che ancora lo atten-de.</p>
		<p>Era un continuo ricordare cose meravigliose, piene d’amore, piene di nostalgia. Co-me quando facevo i compiti in cucina il pomeriggio mentre lei era al lavello che lavava e sentivo il rumore della fede che picchiava contro i piatti e i bicchieri. Tic tic tic... Ancora adesso, quando vado a mangiare da loro e mia mamma poi lava, sento lo stesso piccolo rumore e mi commuovo all’idea che un giorno improvvisamente quel tic tic non lo sentirò più. 
			Il cuore mi si gonfiava e facevo fatica a respirare. Soffocavo. Pensavo che un giorno, rispondendo al telefono, non avrei più potuto scoprire che erano loro a chiamarmi. 
			Non sarebbe più comparso sul display “CASA”. 
			Non avrei più sentito la voce di mia madre. E quella voce già mi mancava, quel suono così delicato, quasi da bambina, così familiare, così buono, così infinita primavera. 
			Mi rotolavo nel letto assalito da questi pensieri. 
			Comunque alla fine accendevo l’abat-jour e mi arrendevo. 
			Mi capitava spesso anche di dovermene andare da situazioni dove c’era tanta gente, o da posti chiusi. All’improvviso ero assalito da una sensazione di disagio. In quelle stanze, in quei bar, in quei locali pieni di folla mi sentivo in trappola. Al chiuso mi mancava l’aria. 
			Per questo motivo andavo sempre con la mia macchina. Mi faceva stare più tranquillo. Sempre pronto a scappare. Entravo al cinema o in discoteca e guardavo subito dov’erano le uscite di sicurezza. 
			Volare in aereo era terrificante. Immaginavo i titoli dei giornali. Vedevo nella mia mente i giornalisti annunciare ai telegiornali la catastrofe. Cercavo di ricordare se su quella tratta era già successo prima. Guardavo le persone intorno a me e tentavo di capire se avevano la faccia di gente che poteva morire, nel senso che, se c’era qualcuno che sembrava veramente sfigato, mi preoccupavo di più. 
			Ma una notte, ed è qui forse il vero inizio della storia, mi sono svegliato agitato perché avevo fatto uno strano sogno. 
			Quella notte ho sognato mia nonna. A parte i primi giorni dopo la sua morte, non l’avevo più sognata. 
			Ero davanti a una porta, bussavo e qualcuno mi apriva. Entravo con le valigie in ma-no. Erano talmente grandi che sembrava mi fossi portato anche l’angolo cottura e il divano. Non era la vera casa di mia nonna, era diversa da quella dove abitava lei, ma non so perché avevo capito subito che era la sua. 
			Mia nonna mi diceva: <q>“Sono contenta che mi vieni a trovare, anzi che ti trasferisci da me...</q> pensavo di dover aspettare ancora un po’, invece ho saputo che stavi arrivando e ho preparato la stanza”. 
			Io non ci volevo andare a vivere da mia nonna, la rivedevo volentieri ma andare a vivere da lei no. E poi casa mia l’avevo finalmente arredata come volevo. 
			<q>“Non ci voglio venire a vivere da te, nonna, mi piace la mia casa.”<7q>
			<q>“Tu non hai più una casa, anzi, a essere precisi non l’hai mai avuta e poi non sei tu a decidere e la stanza è già pronta.” </q>
			<q>“Nonna... ma che caaaaaacchio dici? Ti è partito un embolo? Come, non ho mai avuto una casa? Ho anche comprato il frigo nuovo. Blu. Dovresti vederlo, nonna, che bello che è. È più grande di quello che avevo prima, me ne sono accorto soprattutto quando ho fatto la spesa perché, mettendola dentro, ho capito che se voglio riempirlo devo comprare più cose.”</q>
			Lei ha iniziato a ridere e poi mi ha detto: <q>“... Credi che ti possa salvare un frigorifero? Ah ah ah”.</q> 
			In quel sogno cominciava a diventarmi antipatica. 
			Strano, però. 
			Avevo sempre avuto un bel rapporto con mia nonna. Ero molto affezionato a lei. Do-po la morte del nonno era anche venuta a vivere da noi, e io e lei dormivamo nella stessa stanza. Ho molti ricordi legati a quelle sere prima di addormentarci. Ad esempio, quando si sfilava i vestiti prima di andare a dormire faceva i fuochi d’artificio. Sembrava la carrozzeria di una macchina che sfrega sull’asfalto. Era tutta una scintilla. Per via di quei tessuti sintetici.  Acrilico. C’è stato un periodo in cui l’avevo soprannominata “Capodanno ”.  Quando la vedevo entrare in camera contavo ad alta voce: meno dieci, nove, otto, sette... e lei rideva.</p>	
		<p>Capodanno era veramente simpatica. Creava un campo elettromagnetico e quando sbucava dal vestito aveva i capelli sparati in alto. Sembrava il manager di Tyson. Don King. Anche un po’ la nonna della famiglia Addams. 
		Una cosa mi è rimasta impressa: se per farla ridere facevo gli occhi storti, lei mi diceva di smettere subito, perché sennò mi sarebbero rimasti così. 
		La mattina mi sono svegliato molto agitato da quel sogno perché non volevo andare a vivere da mia nonna, a me piaceva vivere da solo a casa mia. Alla fine, quando ho capito che era un sogno, prima mi sono tranquillizzato e poi mi sono riagitato. 
		<q>“E se magari vuol dire che devo morire?” </q>
		Cercavo di ricordare le sue parole. 
		<q>“... Mi vieni a trovare... pensavo di dover aspettare ancora un po’, invece... non sei tu a decidere... ho preparato la stanza... credi che ti possa salvare un frigorifero?”</q>
		La mattina non ero così coinvolto o spaventato come la notte, ma essendo paranoico non è che potevo far finta di niente, dimenticare, non notare. Sono andato in cucina e ho abbracciato il frigorifero. Poi, per stare più tranquillo, senza dire niente a nessuno ho deciso di farmi fare una visitina di controllo. Non tanto per il sogno, ma come comportamento maturo. Naturalmente. Non penserete davvero che io vada a farmi prescrivere delle analisi per un sogno insignificante? Era un po’ che non facevo il tagliando. La revisione. 
		Ok, ok, confesso. Il sogno era il motivo. A essere sincero fino in fondo mi sentivo anche un po’ stupido. 
		Erano anni che sognavo di farmi una bella TAC. 
		L’idea che ti controllino dalla testa ai piedi mi è sempre piaciuta. Così, per evitare che un giorno dicessero di me frasi tipo: <q>“Purtroppo quando gli hanno trovato quella macchia era già troppo grande. Ormai era tardi”.</q> 
		Ho deciso di chiamare Giovanni, il mio medico da sempre nonché amico di mia madre dai tempi del liceo. 
		Con Giovanni avevo sempre avuto un bellissimo rapporto, era un po’ come uno zio, veniva spesso anche a casa da noi, e poi crescendo mi ero confidato con lui parecchie volte. A lui riuscivo a chiedere quello che era impossibile chiedere a mio padre. In certi momenti il mio segreto più intimo, di cui un po’ mi vergognavo e che non ho mai detto a nessuno, era che avrei voluto che mio padre fosse lui. 
		Ora non lo penso più. 
		Comunque lo chiamo, e lui mi fissa un appuntamento per dei prelievi la mattina dopo, e un altro da lui nel pomeriggio.</p>

		</div>

    </body>
    </text>
</TEI> 
